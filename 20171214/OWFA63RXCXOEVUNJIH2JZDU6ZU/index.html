<html><header><meta charset="utf-8"><title>【愛情DQ掣(1)】嫩版法拉電死仔　第一個被DQ嘅係...</title></header><body><h1>【愛情DQ掣(1)】<br>嫩版法拉電死仔　第一個被DQ嘅係...</h1><p>《蘋果動》主辦嘅全新配對節目《愛情DQ掣》，為有條件嘅單身男女而設，希望幫佢哋搵到理想型伴侶。經過一輪嚴格篩選，終於揀出各有條件或優點嘅五男五女，展開第一次10人見面大配對。</p><p>呢次速配活動主要分兩部份，第一部份抽籤分組踩波波，第二部份畀參加者自由揀心儀嘅人玩二人遊戲。</p><p>首先介紹下各位參加者，女仔方面，有Model界嫩版法拉之稱嘅Sumi、好動泰拳女Debby、化妝店老闆娘YoYo、擁有幼兒教育資格嘅思雅Miss同笑容可人嘅學生SoSo。男仔方面，有有樓IT男Steven、文青男Daniel、地暖工程界Gary、銀行界Derek同Youtuber浩嵐。</p><p>初次見面，憑第一印象，對男性呢種視覺動物嚟講，個樣勁似陳法拉嘅Sumi可以話贏九條街。而對情感系女性嚟講，佢哋口中高大、風趣、幽默嘅有樓男Steven係吸引啲嘅。大家都係第一次見面，喺名都未記得嘅情況下，泰拳女Debby就先拔頭籌DQ咗人，話「同佢外形唔係好夾」，究竟邊個咁陰公豬？睇片就知！<br><br>主持：何宛珊 (表妹)<br>攝影：輝、馮燊明、梁依能、Sum<br>後期：馮燊明<br>視覺設計：Cammie<br>編審：仙<br><br>更多娛聞，喺晒《娛果》<br> http://fb.com/appledailyent   </p></body></html>