<html><header><meta charset="utf-8"><title>求驗客手記：哥國中場扯眼角停五場</title></header><body><h1>求驗客手記：哥國中場扯眼角停五場</h1><p>國際足協周二宣佈，對上月喺國際友賽中向南韓球員「扯眼角」（紅圈），作出種族侮辱嘅哥倫比亞中場艾雲卡東拿判罰停賽五場。哥倫比亞喺上月嘅友賽以1:2不敵南韓，下半場喺一次球員衝突中，做出帶有種族侮辱含義嘅「扯眼角」動作，卡東拿除咗停賽五場外，佢仲被罰款20,000瑞士法郎。</p></body></html>