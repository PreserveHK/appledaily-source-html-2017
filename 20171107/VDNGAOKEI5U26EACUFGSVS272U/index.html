<html><header><meta charset="utf-8"><title>囡囡出世100日黃婉曼：出去見下世面</title></header><body><h1>囡囡出世100日<br>黃婉曼：出去見下世面</h1><p>黃婉曼（Icy）今年7月底為會計師老公馮柏基剖腹生咗囡囡Kyra，囡囡樣一直未曝光，轉眼100日，Icy日前喺社交網貼咗湊女郊遊相晒溫馨。Kyra得半邊臉出鏡，見佢眼仔碌碌，係媽咪翻版靚樣，着咗喱士裙騷靚腿嘅Icy都唔及囡囡搶鏡，Icy留言「100 days，出去見下世面，小朋友要多接觸大自然。」</p></body></html>