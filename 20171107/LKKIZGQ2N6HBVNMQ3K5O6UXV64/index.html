<html><header><meta charset="utf-8"><title>國哥，扯旗！ - 陳也</title></header><body><h1>國哥，扯旗！ - 陳也</h1><p>國哥，呢次好唔得閒，市民隨時為了你罰企，心力交瘁！（姓袁叫做國強，乃標準國哥！）<br>噢，鬼叫死鬼老竇改我個名做阿國，人人叫我國哥，後生仔一聽到，個個笑到我面黃。國哥，唔使立法好冇，搞咁鬼多嘢，柒到上鼻哥！（講真，全中國只得一個國哥，就係姓習那條友！）<br>聽到國哥要馬上停低肅立，咁我開工時叫住你個名，係咪可以停手，奉旨蛇王？（邊個政府部門咁識走位？係三強中的食環？渠務？抑或地政？）<br>你想歪啦，國哥，要唱住才算。（砵蘭街大媽唱國哥，有feel麼？）<br>唱我？邊個仆街咁沙膽！（馬交那位出得嚟行的駒哥，叫做國駒！）<br>旺角大叔開行咪大叫：國哥大帝，你太神了，我情不自禁，國旗因你而扯！咁樣，算唔算不敬？（國謙哥分析：唔算，反而自行裝置隔音篷的商店，行為可疑，暗搞分化，實撐港獨，挑釁習神新思想！）<br>姓鍾叫做國的男人，企跳，要直播嗎？（奶媽瞇埋眼講七次睇唔到！）</p></body></html>