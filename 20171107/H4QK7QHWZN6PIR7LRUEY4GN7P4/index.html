<html><header><meta charset="utf-8"><title>財路：超級落後東風抵煲 - 錢雋</title></header><body><h1>財路：超級落後東風抵煲 - 錢雋</h1><p>東風（489）半年成績單安全過渡，之後公佈數據，亦都靚仔，喺同級瓣數當中，東風預測PE、PB又至抵，東風抵煲。<br>東風今年上半年盈利70.4億元人仔，增長4.2%，又半年度打後，東風7月乘用車銷量同商用車銷量同比增加1.7%同45.9%、8月產品銷量同比增加13%同36%，到咗9月，同比增加4.2%同30%。<br>東風商用車瓣數，全部有雙位數靚仔增幅，兼跑贏內地總體商用車當月銷量增幅。<br>睇到係，東風食住呢瓣增長，嚟緊派發全年成績單，應該靚仔。場內專業預估，東風今、明兩年EPS 1.85元同1.92元，現價10.48元預測PE得5.8倍同5.6倍，兩年預估PB 0.7倍同0.64倍。<br>場內同級瓣數，華晨（1114）兩年預測PE16倍同10.8倍，PB2.96倍同2.4倍、吉利（175）19.8倍同14.7倍、PB5.5倍同4.2倍、北汽（1958）PE 12.4倍同8.6倍，預估PB1.28倍同1.1倍、廣汽（2238）10倍同8.4倍，預估PB1.9倍同1.6倍。東風平咗一大截！<br>東風係內地汽車界中大孖沙級，上年，美國獨立品牌評估機構「世界實驗室」，東風品牌價折約1,000億港元，東風現價10.48元，總市值896億元，總市值比品牌價值，仲有折讓。又上邊吉利，一年嚟累升接近200%，華晨114%，廣汽亦翻咗一番，東風同期累升31%咁大把，超級落後。<br>買東風，當追番上最近磅廣汽明年PE8.4倍水位，東風都講緊要翻半番到15蚊樓上。<br><br>錢雋<br>細價股專家<br>本欄逢周二刊出</p></body></html>