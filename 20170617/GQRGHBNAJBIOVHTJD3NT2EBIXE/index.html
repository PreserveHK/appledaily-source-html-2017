<html><header><meta charset="utf-8"><title>【iPhone 8係咁？】代工廠爆料　預言具備防水及無線充電</title></header><body><h1>【iPhone 8係咁？】代工廠爆料　預言具備防水及無線充電</h1><p>iPhone 8新功能傳言相當多，但到底有幾多樣功能會真正落實呢，剛剛就有一則可信程度相當高的報道，證明有兩項傳聞中的功能將會成真。披露這兩項新功能的人士是有份幫Apple組裝iPhone的台灣代工商Wistron CEO黃柏漙，據Nikkei Asian報道，黃柏漙早前在股東會上向與會者披露新iPhone將會加入防水功能及支援無線充電功能，並指出新iPhone組裝工序跟以往差別不大，但由於加入防水及無線充電功能，要做更多測試程序，亦因為防水功能而令組裝過程略作改動。</p><p>無線充電功能傳聞已久，除有說Apple跟Broadcom研發無線充電功能多年外，亦有報道指Apple可能會用上Energous的無線充電技術，可在遠至15呎範圍內無線充電。另外以目前iPhone 7配備IP67防塵防水規格去睇，iPhone 8好有機會會提升至IP68標準，即可在1.5米深水中正常運作30分鐘，同現時唔少旗艦手機睇齊。<br></p><p>資料來源：Nikkei Asian, BGR<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>