<html><header><meta charset="utf-8"><title>紅館騷剝衫晒腹肌柏豪靠老婆　治癒驚恐症</title></header><body><h1>紅館騷剝衫晒腹肌<br>柏豪靠老婆　治癒驚恐症</h1><p>一連三場的「周柏豪One Step Closer演唱會」前晚在紅館開鑼，演唱會以柏豪的上半生為題，大玩感性和性感。柏豪分別穿上白色長褸配黑色透視衫，還有類似英國米字旗圖案的套裝，唱到其中一首快歌《金》，更扯爛黑色背心，赤裸上半身，露出六嚿腹肌。</p><p>自嘲麻煩友</p><p>柏豪頭場請來張智霖（Chilam）合唱《祝君好》，成為全場最好反應的一個環節。Chilam上台後，表示介意要做柏豪童年這一部份，Chilam說：「呢part聽見你講學校，又講老師、同學，我唔會喺你小時候嗎？」柏豪即刻解釋：「唔係，因劇中聾啞人士角色我細個睇，覺得呢個角色好正。」柏豪說：「Chilam係我偶像，佢帶出正能量，是好爸爸。」另一位神秘嘉賓是因拍戲而認識的黃翠如，當柏豪唱《百年不合》時，她穿上婚紗現身，令全場起哄。<br>去到尾段，柏豪送了三首歌《天光》、《我的宣言》及《終於我們》給太太，他自言在入行前已經認識太太，認為太太將最黃金青春的十年給了一個不可以寫包單的人：「我知我係麻煩友，喺我生命中搵到個體諒自己嘅人好難，但我搵到。」</p><p>暱稱瘦奀茄</p><p>柏豪指自己做模特兒的時候，對太太一見鍾情：「當我問佢做乜，佢又問番我，佢仲話唔識我，當時我好瘦，佢仲稱呼我做瘦奀茄，我自己好多嘢都唔識，塊面爛晒，自己又有驚恐症，九個月冇出街，佢畀好多鼓勵我，我嗰時就喺屋企學琴學寫歌。」柏豪零收入的時候，經濟上都要依賴太太：「我送唔到嘢畀佢，惟有寫歌畀佢，有時半夜情緒唔好會叫醒佢，對住佢唱歌，都十幾年喇，到𠵱家都好似初相識咁。」唱完三首歌，螢幕出現一張柏豪和太太的剪影照。<br>採訪：王連連<br>攝影：沈健程</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>