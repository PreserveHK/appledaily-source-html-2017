<html><header><meta charset="utf-8"><title>威廉王子婚禮最愁小花女大個女變開心果</title></header><body><h1>威廉王子婚禮最愁小花女<br>大個女變開心果</h1><p>英國王室成員威廉王子（Prince William）同劍橋公爵夫人凱蒂（Kate Middleton）6年前嘅今日喺西敏寺結婚成為全球焦點，當年兩位新婚夫婦一齊喺白金漢宮露台一齊行出嚟同市民見面，亦喺眾人前咀嘴。<br> <br>當時一名花女、即係威廉王子嘅3歲大契女Grace Van Cutsem喺一旁用雙手掩耳，露出不悅表情，成為網民熱話，話佢呢個表情係反映咗唔少葡萄凱蒂可以嫁入王室嘅女仔。<br> <br>事隔6年，英國《太陽報》報道吓呢名現年9歲嘅小女孩近況。Grace已經大個女咗好多，眼大大幾可愛。佢媽媽不時喺社交網站上載Grace嘅相，可見佢唔再愁眉苦臉，成長路上好歡樂，為媽媽學沖咖啡，亦去書店睇書，過快樂嘅童年。<br>如果大家想睇多啲關於Grace嘅日常生活可以去佢媽咪嘅IG度睇吓。<br>IG連結： https://www.instagram.com/whereisrose/ </p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>