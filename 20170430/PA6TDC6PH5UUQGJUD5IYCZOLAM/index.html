<html><header><meta charset="utf-8"><title>原諒老公走下去李心潔誕孖仔組幸福家庭</title></header><body><h1>原諒老公走下去<br>李心潔誕孖仔組幸福家庭</h1><p>有人話一次不忠、百次不容。但李心潔就比較寬宏大量，就算老公彭順早年偷嗒靚模Liddy(李悅彤)，佢為咗頭家，佢選擇寛恕，結果譜出一段幸福家庭，呢段關係真係唔容易。<br> <br>2014年，《蘋果》踢爆導演彭順同o靚模Liddy喺圓方睇戲，其間佢哋仲情不自禁咁錫錫，咁事件曝咗光後，彭順就急飛大馬向老婆李心潔負荊請罪，李心潔為咗頭家，好快就原諒咗老公彭順，之後佢哋兩公婆仲齊齊發聲明：「「十二年的感情不是三言兩語可以說清楚的。目前一定很難過，難過是因為有愛，如果沒有愛或就容易處理了……我們會靜心聆聽自己的心走下去，讓時間告訴我們答案。」<br> <br>經過逾月來的靜思同沉澱，同年7年，李心潔復工替港視拍攝劇集《選戰》，之後佢嘅作品都多，15年就參與師傅張艾嘉嘅電影《念念》，工作量並不多，去年1月，心潔仲公佈成功懷孕，陀住彭順嘅孖B，同年7月心潔喺吉隆坡為彭順生咗一對孖仔，哥哥彭濟雲，弟弟彭子然，真係可喜可賀！<br> <br>另一邊廂，心潔嘅好姊妹楊采妮大前日都喺微博公佈好消息，就係佢都生咗對孖仔，哥哥叫叫Ignatius，弟弟就叫Aloysius 。</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>