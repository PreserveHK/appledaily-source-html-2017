<html><header><meta charset="utf-8"><title>宋祖德警告謝霆預告5.24栢芝生日食屎</title></header><body><h1>宋祖德警告謝霆<br>預告5.24栢芝生日食屎</h1><p>謝霆鋒同王菲究竟係真分手，抑或被人誣衊，到現在大家都仲未搞清楚......<br> <br>剛過去嘅星期二(25日)，霆鋒同王菲突然俾大陸自稱係評論員嘅「宋大嘴」宋祖德，放料話已分手，仲話有錯就食400克狗屎。之後霆鋒連環喺網上發功，前日仲整咗張餅店宣傳圖片，留言﹕「找數真漢子，夠鐘要食屎！今個週（周）末黎（嚟）鋒味食屎！（限量發售，賣完就無架（㗎）啦）」似乎係要迫宋大嘴兌現承諾。<br> <br>不過，宋大嘴就堅持要有實證，昨日佢係微博挑機，以「警告謝霆鋒」為題寫咗一段文章。佢話如果霆鋒提供到同王菲仍然係埋一齊嘅證據，例如結婚證書咁啦，佢就會喺2017年5月24日下午15點，喺上海直播食400g狗屎。佢仲好寸嘴，講明唔食巧克力假屎，要食就要食真嘅，隻狗最好由霆鋒方面提供，趁熱食會對腸胃傷害少啲。而咁啱5月24日就喺霆鋒前妻張柏芝嘅生日，宋大嘴真係好識玩嘢。<br> <br>宋祖德全文如下：<br> <br>「如果你能提供與王菲仍在一起的證據（最好能提供與王菲的結婚證），我百分之一百言而有信，直播吃400g狗屎。直播時間初定2017年5月24日下午15點。為了確保真實，狗狗最好由謝霆鋒方面提供（由謝霆鋒委託助理或粉絲提供，拒絕“鋒味餅屋”的巧克力假屎！！），我決定，狗現拉，我現吃，吃熱氣騰騰的，儘量對胃傷害小一些。<br> <br>謝霆鋒，如果你是真的漢子，就請你最近提供仍與王菲在一起的證據，不要玩花拳繡腿，秀巧克力狗屎餅及紋身無濟於事，不要避重就輕！我要你提供你和王菲仍在一起的證據！！<br> <br>我把誠信看得比生命重要！你做得到，我就做得到！你美麗的母親誇你智商、情商高，我承認！！！<br> <br>最近不少網友污蔑我，說我拿我吃狗屎的事來炒作愛奇藝正在熱播的喜劇大電影《相親風雲錄》，我非常生氣，但我決定原諒這些誤會我的網友，我5月24日拿行動證明我不是為了炒作電影，我是為了維護誠信！為了誠信，為了真相，為了真理與正義，我死都不怕，還怕屎嗎？」</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>