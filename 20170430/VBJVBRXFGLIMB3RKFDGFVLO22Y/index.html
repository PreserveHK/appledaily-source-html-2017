<html><header><meta charset="utf-8"><title>麥明詩抽水　薦阿媽掌教局</title></header><body><h1>麥明詩抽水　薦阿媽掌教局</h1><p>候任行政長官林鄭月娥一直被批離地，最近盛傳她準備邀請已在日本定居超過30年的陳美齡做教育局局長。網民熱烈討論，就連南區區議員羅健熙都抽水：「陳美齡有幾個仔入史丹福？咁不如唔爭在叫麥明詩阿媽嚟做……」</p><p>實戰教育經驗</p><p>麥明詩亦不放過抽水機會，昨午貼文：「其實我阿媽真OK㗎，後一屆諗諗佢啦！佢雖然冇PhD，不過都有個外國大學嘅Master of Education，同埋有一本賣得唔太差嘅著作。仔女都係讀政府津貼中學，個仔考香港AL入中大，個女考完會考之後去咗英國考高考，同時熟悉本地同埋外地嘅教育和考試制度。<br>「佢自己仲要係職業治療師，治療有學習障礙、自閉症、過度活躍、讀寫障礙等兒童，所以佢掌握唔同背景、能力嘅兒童嘅教育方法。最最最正係佢老公（即係我阿爸啦）麥卓生喺津貼中學做咗副校長多年，有實戰經驗，搵埋佢做副局長就冇得頂喇！咁我就可以喺屋企un un腳唔使做喇。」麥太回覆：「阿女唔好發夢，諗住唔使畀家用~」<br>昨日問麥明詩會否推薦媽媽做教育局局長？她回覆：「我父母有實戰教育經驗，唔等於鍾意做行政。」 <br>採訪：嵐山</p><p>難得生性暴龍哥創科眾籌夢，遭隱世肥報販秒殺！  https://goo.gl/hnEB7D <br> <br>「蘋果VR」App<br>App store下載： https://goo.gl/0kW2cK <br>Google Play下載： https://goo.gl/4K7EHw  </p></body></html>