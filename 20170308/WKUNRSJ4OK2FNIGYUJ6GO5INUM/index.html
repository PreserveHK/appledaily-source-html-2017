<html><header><meta charset="utf-8"><title>體壇拾趣：美韋達媾女遭焚車</title></header><body><h1>體壇拾趣：<br>美韋達媾女遭焚車</h1><p>所謂猛虎不及地頭蟲，美國不敗拳王美韋達喺美國可能惡晒，但去到人哋地方就……。日前美韋達喺英國伯明翰一間夜場，請咗班女仔去佢個VIP包廂度玩，但就唔請佢哋班男友，因而惹禍上身，佢嗰部車頭印有TMT嘅VAN仔就俾人燒咗。消息話，燒車嗰班人係伯明翰嘅蠱惑仔，英國警方擔心美韋達會出事，於是派人貼身保護佢，直至佢離開英國為止。</p></body></html>