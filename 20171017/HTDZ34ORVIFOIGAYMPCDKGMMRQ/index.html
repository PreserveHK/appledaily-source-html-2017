<html><header><meta charset="utf-8"><title>隔牆有耳：梁粉拱照　李浩然做傑青 - 李八方</title></header><body><h1>隔牆有耳：<br>梁粉拱照　李浩然做傑青 - 李八方</h1><p>近年十大傑青得獎者總係差幾個至夠數，今年只得6位，董建華創立嘅智庫團結香港基金副總幹事李浩然獲「梁粉」牙醫陳建強提名，仲有終審法院前首席大法官李國能寫推薦信，成功佔一席位。李浩然主要做《基本法》研究，仲寫埋中小學《基本法》教材，曾在內地做小官嘅佢早前曾盛傳獲邀加入熱廚房做副局長。李分享時形容自己逾230萬字研究《基本法》嘅著作，「有好強嘅學術價值，同司法嘅實用價值」，一度冇出版社肯出版，最後由梁愛詩引薦，三聯先肯幫佢出書，至今銷量都有過百本喎。<br>30歲嘅王家俊就「廢青變傑青」，初中時曾係邊青，後得老師賞識籃球技術，令佢重回正軌，亦令他萌生當老師嘅目標，𠵱家喺伊斯蘭中學任教，仲係註冊社工同輔警。其他得獎者仲包括iStage劇團藝術總監鄭致知（鄭至芝）、香港武術運動員耿曉靈、前香港單車運動員郭灝霆和高盛亞洲投資管理團隊主管鄧智傑。</p></body></html>