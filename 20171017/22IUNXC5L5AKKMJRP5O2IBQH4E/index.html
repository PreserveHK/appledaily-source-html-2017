<html><header><meta charset="utf-8"><title>在囚者：抗爭力量不應過界</title></header><body><h1>在囚者：抗爭力量不應過界</h1><p>【本報訊】一名因去年旺角騷亂入獄的抗爭者，透過好友在網上發表公開信表示，雨傘運動失敗後香港最後一絲光明都被吞噬消滅，今後抗爭「唔可以再好似以前咁漫無目的」，必須有明確計劃與綱領，令公眾明白抗爭目標與理想，而力量要用得其所，不應超過限界。<br>支援抗爭者的「星火同盟」在facebook上載因旺角騷亂入獄的「T.H.」（化名）的信件。「T.H.」自言：「經過呢段時間，自己都成長咗唔少，個人更加堅強。」現時正在獄中修讀公開大學的社會科學－公共行政課程。</p><p>稱需讓公眾理解目標</p><p>「T.H.」在信中堅持，旺角騷亂在世界標準而言是普通的示威活動，被標籤作暴動是政府在引導大家，令大家產生誤解，稍有智慧或理智的人都會明白這是政治檢控，「用一般溫和嘅手段，以我嘅角度嚟睇已經冇成效。當然我唔係鼓吹暴力，只係覺得力量要用得其所，唔好超過一啲限界」。<br>「T.H.」表示，「3年以前嘅香港係好似去到隧道盡頭咁見到曙光，而家就好似身處黑洞咁，最後一絲光明都被吞噬、消滅。所以我哋一定要有周詳嘅計劃，唔可以再好似以前咁漫無目的，政府打到埋身先畀反應。雖然到呢刻我都未肯定到實際做啲咩好，不過我哋可以有明確嘅計劃同綱領之類嘅嘢，令到更多大眾可以清楚知道我哋嘅目標同理想」。<br>■記者麥志榮</p></body></html>