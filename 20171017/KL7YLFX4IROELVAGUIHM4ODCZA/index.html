<html><header><meta charset="utf-8"><title>隔牆有耳：龍蝦破例冧莊女童軍會長 - 李八方</title></header><body><h1>隔牆有耳：<br>龍蝦破例冧莊女童軍會長 - 李八方</h1><p>女童軍總會自1919年成立以來，一直邀請時任港督或特首夫人出任會長，隨住呢屆係女特首，未來5年都冇特首夫人，咁向來由特首夫人做會長嘅女童軍總會點算好？<br>據《明報》報道，女童軍總會回覆確認執委會已經推薦由前特首夫人梁唐青儀連任會長，而梁太亦已接受邀請，繼續擔任會長一職，會喺11月嘅內部周年會員大會正式通過任命。雖然梁太公眾形象未算十分討好，但總會回覆《明報》時讚梁太自2012年擔任會長以來，一直積極支持同參與女童軍活動。睇番女童軍總會會章，列明會長應為特首夫人，該會早前已經預告若特首冇夫人，就由執委會推薦人選，對方冇性別限制。隨第一先生林兆波唔做公職，造就梁太冧莊打破該會百年來傳統。</p></body></html>