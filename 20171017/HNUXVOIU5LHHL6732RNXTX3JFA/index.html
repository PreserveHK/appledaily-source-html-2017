<html><header><meta charset="utf-8"><title>隔牆有耳：再培訓局幫廢青變「特警」 - 李八方</title></header><body><h1>隔牆有耳：<br>再培訓局幫廢青變「特警」 - 李八方</h1><p>咪以為只有警察內先有特警，僱員再培訓局最近推出特種警衞基礎證書課程，培訓唔想俾人笑做廢青嘅後生仔，學識點樣做人群控制、監測可疑人物、場地搜索、要人保護、突發事件處理等，完成受訓後可以做高級住宅、商場、酒店、大型展覽及演唱會等嘅高端物業管理人員，唔係一般保安咁簡單。<br>3年前參加先導訓練計劃嘅吳銘殷當年會考得3分，佢話做過廢青、打散工，多得阿媽逼佢參加「特警」計劃先有今日，佢仲曾經喺會展參與人大委員長張德江保安工作、見證曹星如拳壇打拼光輝時刻，以及親手喺時裝展捉色魔。3年間已由實習特警晉升至高級特種警衞。<br>僱員再培訓局本月24及25日舉行新一期特種警衞證書課程招生日，詳情可到此網站了解 http://www.erb.org/3S-2017 。</p></body></html>