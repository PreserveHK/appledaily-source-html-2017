<html><header><meta charset="utf-8"><title>【撼贏S8】LG G6搶先得到Netflix HDR認證</title></header><body><h1>【撼贏S8】LG G6搶先得到Netflix HDR認證</h1><p>近期幾部新推出的旗艦手機都話支援HDR及Dolby Vision技術，煲劇睇片時可睇到更豐富色彩層次，但問題來了，就係有無網上影片串流平台對應到這些旗艦手機？剛剛Netflix就更新了支援名單，在「Netflix in HDR and Dolby Vision」一欄終於見到一部手機名字，答案就係LG G6。<br>其實Samsung Galaxy S8跟LG G6都支援HDR10格式，分別只是前者用上名為「Mobile HDR Premium」顯示，後者則以「Dolby Vision」顯示作為名稱，照計Samsung Galaxy S8及將會推出的Sony Xperia XZ Premium，都同樣可以得Netflix認證，當然一切都要等Netflix公佈。不過LG G6撼贏Samsung Galaxy S8搶先獲得Netflix HDR支援，用家又未使開心住，因為要在手機上睇到HDR及Dolby Vision劇集或電影，還需要用上Android版Netflix 5.0 App，但問題是這個更新版仍未知幾時推出，話唔定到推出Android版Netflix 5.0 App時，以上提及的三部旗艦手機都已列入支援機種。<br><br>資料來源：PhoneArena<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>