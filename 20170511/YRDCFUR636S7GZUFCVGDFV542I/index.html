<html><header><meta charset="utf-8"><title>長建無意併電能李澤鉅：向前看</title></header><body><h1>長建無意併電能<br>李澤鉅：向前看</h1><p>【本報訊】長和系旗下港燈（2638）、長建（1038）及電能（006）昨日開股東會，有小股東追問長建、電能會否再合併，更指今次會投「Yes」。身兼電能、港燈主席、長建副主席的霍建寧指「上次開會好凶險」，尊重股東意見會再諗，惟長建主席李澤鉅即時「擰擰頭」，並在會後重申暫不考慮。<br>記者：方楚茵</p><p>長建、電能合併方案於2015年底遭股東否決，市場一直預期有再合併可能。李澤鉅其後就其在會上「擰頭」解畫，稱是「瞓捩頸」，但就明確表示「We move on（向前看）」，合併一事已經「唔提啦，過咗去，我哋腦筋已向前好耐，已經冇諗過啦！」<br>雖然多個股東建議再合併，更向霍建寧表明「現時Yes啦，此一時非彼一時啦！現時唔同諗法啦，會同意啦，OK？」但霍建寧笑言「要講嘅上次都已經講晒，個個都整個No字都好冇癮啦」。</p><p>小股東嘆電能像「提款機」</p><p>李澤鉅亦表示，明白股東關心合併方案，但他指「冇一單deal（交易）我哋一定要攞到，如果開始咁諗就會跌入成敗嘅陷阱」，又稱當初建議合併全因面對大交易時「長建唔夠大」但現已有「大哥」（即長實、1113）幫手，毋須再靠長建、電能合併：「好彩我哋Group（集團）入面有好多個大哥可以夾埋出手，選擇好多，好靈活。」李澤鉅最後亦安撫股東，「今年我覺得係好年，未到年中已經做咗幾單交易」，更着大家「唔好成日講過去」。<br>然而，有小股東提及電能手持數百億現金，但參與收購澳洲能源公司Duet項目卻只佔股兩成，更有大行指電能角色就像「提款機」，長實及長建才是收購主力。霍建寧就回應指用「提款機」等字眼感情化，事實上是大家「一齊做，一齊賺錢幾好」。<br>霍建寧指，澳洲收購項目電能佔細股，主要因交易由長建覓得，加上若要尋得收購、再獲賣家同意，又要再過電能股東會，賣方「唔會睬我哋」，故由實力較強、資產負債表大的長實出手幫忙，即使「電能不過，佢哋都有能力吞咗佢」。公司又指，昨已就交易開出支票，相信已「on the way」，料周五完成，目前僅剩一些文書上的手續。<br>至於問到新利潤管制下准許回報下調至8%，會否影響港燈盈利及派息，霍建寧表示「不能夠講未來嘅事」。</p></body></html>