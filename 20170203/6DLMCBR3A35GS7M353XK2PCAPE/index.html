<html><header><meta charset="utf-8"><title>【古怪配件】手機殻一拆即變航拍機</title></header><body><h1>【古怪配件】手機殻一拆即變航拍機</h1><p>講到有創意，剛在Kickstarter上眾籌集資的Selfly Camera就絕對當之無愧，開發者竟然諗到將架微型四軸航拍機隱身在手機殻之內，需要高空拍攝時可以從手機殻上即拆即飛！講到外觀，Selfly Camera確實未合格，幾似初版整成的原型機，不過功能唔錯，機身亦算造得幾迷你，連同航拍機的手機殻只重9mm，重量亦不過70g，同一般內置電池的手機殼差不多。<br><br>Selfly Camera以Wi-Fi連接手機，可以拍攝到高解像度相片同全高清30fps影片，至於續航力則有5分鐘，由於採用內置電池關係，充電時需要以Micro USB線接上電源。手機殼部分可對應對現時主流手機，如iPhone 6/6s、iPhone 7/7s、Samsung Galaxy S6/S6 Edge、Samsung Galaxy S7/S7 Edge等等，現時至3月10日之前到Kickstarter可用99美元（折約$768）訂到，預計6月供貨，如果訂多過一個手機殻還會有折扣，預計正式推出時每個會賣139美元（折約$1,079），想初玩航拍機的朋友諗得過。<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily </p></body></html>