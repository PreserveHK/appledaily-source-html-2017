<html><header><meta charset="utf-8"><title>骨妹孖住爭金像獎余香凝　廖子妤　女女咀「都OK嘅」</title></header><body><h1>骨妹孖住爭金像獎<br>余香凝　廖子妤　女女咀「都OK嘅」</h1><p>【蘋果動搞作】余香凝（Jennifer）去年憑電影《骨妹》於第一屆澳門國際影展暨頒獎典禮中，贏得最佳新演員獎，最近再獲提名香港電影金像獎最佳新演員，而同片拍檔廖子妤（Fish）亦被提名最佳女配角。能夠取得佳績，皆因兩人都付出心機，為演好骨妹角色，特地跟按摩師傅學習，兩人都笑指現已身懷按摩絕技。</p><p>重遊大炮台
</p><p>重遊大炮台<br>而Jennifer和Fish日前重遊澳門的拍攝場地，除了示範按摩手勢，更介紹澳門美食。其中一個重要拍攝場地是大炮台，Jennifer說：「戲入面Fish係孤兒，佢要跟孤兒院規矩一月一號生日，有場戲講我生日帶咗Fish上嚟，叫佢跟我同一日生日。」</p><p>婚事hold住
</p><p>原來現實中，Fish和黃貫中（Paul）同一天生日，Fish說：「我第一部電影就係同Paul合作，大家同一日生日，之後每年佢都會傳短訊同我講生日快樂，又試過彈住結他唱生日歌畀我聽，得我一個有咋！」<br>戲中Jennifer和Fish是一對曖昧味濃的好姊妹，Jennifer大爆Fish經常都想錫錫她，Fish笑謂：「我錫過啦！都OK嘅。」演骨妹又玩曖昧，不過Fish覺得照顧BB一場戲最難忘，她笑說：「我本身好期待結婚生小朋友，但經過呢次之後，都要hold一hold先。」<br>採訪：倩宜<br>攝影：馮峰、卓振輝</p><p>　</p></body></html>