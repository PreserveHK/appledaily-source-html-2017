<html><header><meta charset="utf-8"><title>孕婦跌倒　乘客形容猶如《屍殺列車》</title></header><body><h1>孕婦跌倒　乘客形容猶如《屍殺列車》</h1><p>【本報訊】「見住啲火喺車頂湧埋嚟，起碼燒着2至3卡、10幾米遠。」乘搭起火港鐵列車從金鐘往中環的Leo，憶述事發時車廂內非常混亂，有人驚慌過度，不斷向後推，「踩住人咁走，搞到人踩人，我俾人推跌之後，又推跌咗一個大肚婆，起碼4至5個人跌倒」。Leo續稱，當時聽到該名孕婦大喊救命，立即幫忙大叫：「唔好再推呀！有大肚婆！」<br>火從頭頂上飄過來，Leo不但是看到有乘客頭髮燒焦，還見到從遠處飛過來的雜物，「全車啲嘢周圍亂飛，甩晒鞋，啲手袋飛開晒。我以為自己今次一定冇命」。</p><p>濃煙瀰漫　雜物亂飛</p><p>除了眼前見到的一幕幕驚嚇場面，Leo還聽到相鄰車廂傳來「X你老母！做乜X嘢？」的怒罵，但隨即是一陣尖叫和慘叫聲，整個過程大約3分鐘，Leo形容像去地獄走了一圈。<br>除起火的車廂，涉事列車的其他車廂亦濃煙瀰漫，有乘客形容自己猶如身在電影《屍殺列車》上，他目睹有男子的長褲被燒至變成短褲，有乘客脫下大褸，協助他將火撲熄，亦有人為他潑水。另一名乘客葉先生表示，事發時車廂內多次傳出尖叫聲，當列車抵達尖沙嘴站時，「出到月台已經見有兩個人受傷瞓低咗」，有一名女子坐在一旁手腳疑似燒傷，「對手熏黑咗，連褲都燒到爛晒」。<br>而當時跟太太在尖沙嘴站月台候車的非洲裔乘客Toko表示，列車埋站甫開門即有大量白煙湧出，「乘客好慌張咁走出去，見到好多人着火衝出嚟，當中有外籍人士」。乘客逃生時一仆一碌，他對記者驚嘆：「係好驚、好危險！」<br>■記者龔蕙芝</p></body></html>