<html><header><meta charset="utf-8"><title>300萬辣跑載女友　陪按摩食海鮮樂仔拖皮帶千金　依偎取暖</title></header><body><h1>300萬辣跑載女友　陪按摩食海鮮<br>樂仔拖皮帶千金　依偎取暖</h1><p>【跑馬地→西貢】余文樂去年底暗撻台灣「皮帶大王」王東生獨女王棠云（Sarah），男神再度封盤。二人拍拖3個月，已蜜遊美國，感情處於熱戀期。前晚，樂仔私運女友來港，估計齊齊過年兼見家長，他更出動300萬波子辣跑，先和女友去跑馬地按摩，再飛車去西貢嘆海鮮，Sarah更一臉小鳥依人在車廂挨實樂仔取暖，認真煙韌。</p><p>現年35歲的余文樂於13年與吳雨霏分手後，一直未有再公開戀情，去年底因朋友在Instagram洩密，令他與台灣富二代、即「皮帶大王」王東生獨女王棠云（Sarah）秘撻一事曝光，二人蜜遊美國行蹤密實，拍拖三個月內，未有傳媒影過二人拍拖生活。</p><p>食足兩小時</p><p>原來Sarah日前秘密來港，估計過年見家長，順便慶祝樂仔日前憑《一念無明》首次獲提名金像獎最佳男主角。前晚大約8時許，本報直擊二人從跑馬地一間按摩店離開，同行還有一名男友人，男友人先行走人，而樂仔就與女友穿過後巷，到隔籬街取他價值300萬的波子辣跑。其間，樂仔警覺性甚高，與Sarah前後腳保持距離，更邊行邊張望。二人到達泊車位時，樂仔充滿風度為Sarah開車門，她即甜笑，上車時更拍了樂仔一下撒嬌。<br>之後，樂仔和Sarah駕着戰車到西貢布袋澳食海鮮，二人約8時半抵達一間餐廳撐枱腳，逗留近兩小時才離開。由於天氣凍的關係，Sarah入到車廂即自然挨實男友取暖，果然處於熱戀期，相當煙韌。</p><p>瞪眼顯霸氣</p><p>樂仔準備開車離開時，忽然發現有記者追訪，二人表情非常愕然，留了鬚的他更瞪大眼睥實，在女友面前盡顯man爆霸氣。隔了一會，樂仔回個神來，即刻開辣跑極速閃人。本報事後聯絡樂仔的經理人，問女友來港過年有否順便見家長，惟截稿時仍未有回覆。<br>其實，樂仔相隔多年再度公開戀情，過程有點波折，起初由朋友間聚會合照在Ig洩密，樂仔當時否認，之後再被本報讀者影到二人深宵在台北食牛肉麵，依然未有承認戀情。直至大除夕正式公開戀情，樂仔在Ig貼上一幅蜜遊美國的親密照，更留言：「Invincible. The future is bright. （所向披靡，未來是精采的）」<br>不過難得大方，樂仔的新戀情並未得到網民祝福，被內地網友狂轟，指他之前消費與周冬雨的緋聞，令樂仔也在Ig還擊，指感覺被人評審，感到「傷心」及「讓人痛心」。另一邊廂，Sarah與樂仔拍拖後，被踢爆她的富爸爸有債務問題，疑似債主更去到Sarah的經理人公司樓下以大字報追債。<br>採訪、攝影：畢紹基、吳耀輝</p></body></html>