<html><header><meta charset="utf-8"><title>林鄭稱選舉自己run　拒向中聯辦say no</title></header><body><h1>林鄭稱選舉自己run　<br>拒向中聯辦say no</h1><p>【特首戰開打】<br>【本報訊】民望再被對手曾俊華拋離的特首參選人林鄭月娥，否認獲中聯辦和北京力挺，強調「呢場選舉係我自己run（競選）」，然而她亦拒絕公開呼籲中聯辦不要干預選舉，「我同中聯辦點解要say no？」，她指選舉對她有點不公道，有很多標籤加在她身上，同時大打公務員牌，稱為公務員「擋箭」是「一種承擔」。<br>記者：呂浩然</p><p>林鄭昨日到民主黨總部，接受民主黨前主席劉慧卿的網台節目訪問。林鄭月娥先談到與公務員的關係，指自己只不過「好想做嘢」，但做事手法或會令身邊一些公務員「不舒服（uncomfortable）」，故作為上司時，「我做嘢嘅速度、深度會令同我一齊做嘢嘅人有少少壓力」。</p><p>大打公務員牌</p><p>但她亦標榜願意為公務員「擋箭」，「你喺一個機構、一個單位做主管，都要有呢一種承擔」，提到出任社署署長期間，有社工被批導致家暴發生，她挺身維護社工；當發展局局長期間，她親身走到前線處理皇后碼頭爭議；成為政務司司長後要維護更大的公務員隊伍，她更稱「有啲奮不顧身」。<br>劉慧卿即追問林鄭月娥會否維護對手曾俊華不答議員問題的做法？林鄭重申在曾俊華拒答後才知悉事件，她表示自己確曾去信立法會表達當局「我（政府）如果喺立法會同你（被司法覆核的議員）有交往、互動，唔係等如我承認你個法律身份」的立場，但「法律意見係法律意見」，相信同事應有「政治判斷」，「一個司長，咁簡單嘅嘢去問另一個司長，可能都唔係好適合嘅」。<br>席間提及被指獲中聯辦以及全國人大委員長張德江力挺，林鄭月娥堅稱「呢場選舉係我自己run」，又再度暗諷曾俊華表示：「我亦都冇話蹺埋手，或者淨係靠社交媒體」，林鄭月娥埋怨特首選舉至今並不是完全公道，因為她被外界標籤為「CY2.0」、獲中央欽點及福利主義者等。<br>劉慧卿反問林鄭月娥何不斷言不希望中央干預選舉，林鄭立即反駁「得！但個個都要講，唔能夠針對一個機構講，因為𠵱家好多人發緊功」。<br>林鄭月娥回應傳媒提問時再被問到是否不會向中聯辦說不時明言：「我同中聯辦點解要say no？」，續指若呼籲「邊個邊個唔好干預、邊個唔好講，咁其實好多對象喎」，因為選舉當中幕前、幕後都有支持者想方法影響選委，再次強調是靠自己參選。</p></body></html>