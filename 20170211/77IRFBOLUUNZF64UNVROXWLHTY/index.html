<html><header><meta charset="utf-8"><title>渣馬明日舉行　群星Ready湯怡狂食飯　胡諾言晒肌攞彩</title></header><body><h1>渣馬明日舉行　群星Ready<br>湯怡狂食飯　胡諾言晒肌攞彩</h1><p>明日舉行一年一度「渣打香港馬拉松2017」，不知是否贊助商Nike的關係，過往鐵腳如劉心悠、周柏豪、陳山聰等今年都沒有參加。不過，仍然有不少圈中藝人參賽，如湯怡、胡諾言、徐濠縈、崔碧珈和甄茵等，已準備就緒。</p><p>兩星期準備
</p><p>湯怡今年首度出戰半馬賽事，昨日她在維園練跑時接受訪問：「之前一路都係參加十公里賽，但今年跑半馬係想挑戰自己，想喺30歲前完成。」但是湯怡只得兩星期時間準備，她說：「3、4個月前我仲拍緊電影，上個月又同鍾舒漫擺緊攤位賣曲奇。」問到湯怡十公里賽與半馬賽事的賽程不同，怕不怕難應付？她說：「我又唔擔心，只係最想完成賽事，完成對自己嘅挑戰，所以對比賽好有信心。」<br>湯怡指男友洪卓立（Ken）和家人都支持，她說：「起初Ken同媽咪都擔心我體力支持唔到，覺得我只係應付到十公里，後來見我係咁練習，佢哋都放心咗好多，Ken仲不斷逼我食多啲飯。」</p><p>陳琪勁擔心</p><p>胡諾言今年挑戰42.195公里全馬，已練到一身肌肉的他接受傳媒訪問說：「𠵱家咁涼爽，對跑長途嚟講係好事，只要裝備充裕，應該係冇問題。」問胡仔參加全馬目標？他說：「第一次玩，我希望喺4個鐘頭內完成，時間唔重要，要比都係同自己比。我哋唔係運動員，我相信呢個係一個肯定。」<br>胡仔透露太太陳琪不知為何憂心忡忡，他說：「上次都冇咁緊張，呢排有啲報道話跑手身體不適，佢就多說話囉！咁都好嘅，即係佢緊張我，關心我。」而女子組合B.Gs的21歲師妹甄茵，昨日接受本報電話訪問：「我大概兩年前開始跟教練練跑，今次渣馬報咗半馬，希望可以超越自己。」<br>採訪：曹家誠、陳杰</p></body></html>