<html><header><meta charset="utf-8"><title>首認拍拖新歡被唱衰許亦妮攬仔還神「百分百信任男友」</title></header><body><h1>首認拍拖新歡被唱衰<br>許亦妮攬仔還神「百分百信任男友」</h1><p>【爆相爆片】現年28歲的許亦妮於11年奪港姐季軍及最上鏡小姐，雖然曾獲力捧，但始終未能上位，而且是非及緋聞一大堆。繼去年拖仔在澳門夜蒲，上周六許亦妮被本報讀者「爆相爆片」指孖新歡現身車公廟，許亦妮昨向本報直認戀情，並大讚男友踏實，就算男友早年疑捲入桃色糾紛，她明言對男友百分百信任！</p><p>久未露面的許亦妮，上周六現身灣仔會展舉行的福音晚宴，自爆有追求者的她原來已經有男友。讀者鍾先生透過本報「爆相爆片」，指上周六下午12時多，見到許亦妮與一位年輕男子現身沙田車公廟拜神。</p><p>等男友去廁所</p><p>本報得悉許亦妮男友叫朱曜楚（Choris Chee），現年27歲，讀者形容當日朱曜楚霸氣十足，有吳岱融在劇集角色的影子，鍾先生說：「我喺廁所門口見到佢，原來佢等個男仔去廁所，男仔出嚟即刻好煙韌咁攬埋一齊，女嘅仲捉住男仔隻手，都幾sweet。可能我見到佢哋時已經拜完神，好快就走咗。」<br>拍拖斷正，許亦妮昨以短訊承認拍拖：「我哋係啱啱開始發展，希望大家畀啲空間我哋啦！」她大讚男友心地善良兼腳踏實地，並指二人最近同樣感受到主的恩典，希望成為基督教徒，表示男友亦願意跟她去教堂，今次是男友最後一次去還神。<br>然而，有人爆料指朱曜楚與女友許亦妮是非一樣多，早年疑捲入桃色糾紛，被人在網上瘋狂唱衰，對此許亦妮明言對男友百分百信任：「我一早見過個website，一睇就知係俾人整蠱，如果我真係覺得佢係就唔會選擇佢，做人最重要係腳踏實地，心地善良。」她又說：「因為影響到聲譽，佢（指男友）上年已經控告過網站誹謗，但係啲人實在太無聊，將個網站名調轉嚟寫重新開過。」許亦妮指本來不想再理這些無聊事，但又有人想作出中傷，男友決定會再出律師信控告網站誹謗。</p><p>「大家想有將來」</p><p>有指男友被人身攻擊，許亦妮說：「佢（男友）每年都有做身體檢查，因為大家都想有將來，所以喺埋一齊之前都想了解吓對方嘅身體狀況，所以我睇過佢身體一切正常健康。」她又慨嘆：「我哋兩個都只係普通人，想過正常生活，努力工作。所以希望大家唔好再咁壞心腸去做中傷誹謗嘅行為。我對個男仔百分百信任！」其後許亦妮再補充：「佢細個靠自己創業嘅時候，曾經生意失敗，同當時嘅投資者有生意糾紛，有利益衝突，件事冇和平解決，所以當時佢哋就惡意中傷佢。」<br>採訪：嵐山</p></body></html>