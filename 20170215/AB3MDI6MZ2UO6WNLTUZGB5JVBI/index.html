<html><header><meta charset="utf-8"><title>Jessica風騷踩場連夜返韓過節</title></header><body><h1>Jessica風騷踩場<br>連夜返韓過節</h1><p>韓國女團少女時代前成員Jessica、周秀娜、周柏豪、蘇麗珊及鄭丹瑞囡囡鄭瑤等，昨晚在尖沙嘴出席REDValentino新店開幕禮，現場集結了約三百名Jessica的粉絲，場面墟冚。姍姍來遲的Jessica化身低胸pink lady，大騷事業線，力壓「縮胸」娜姐風頭。</p><p>愛食香港炒麵</p><p>Jessica穿上索爆低胸裝，粉絲看到她即歡呼，Jessica親民揮手，在名店高層陪伴下走近粉絲握手。昨日情人節，Jessica工作後便乘夜機返首爾，她講笑說：「可算是有約會？我會在這裏跟粉絲一齊慶祝，你們有甚麼禮物送我？我希望收到朱古力。」Jessica大讚香港炒麵好吃，今年大計是推出新專輯和拍電影，至於有傳跟男友K先生權寧一結婚，她未答即遭經理人阻止。<br>娜姐穿上低胸裙裝，但不及Jessica養眼，娜姐自爆尷尬事 ：「之前喺台灣喪食，食肥咗，試衫時改啱身，返嚟變細咗，仲爆開咗。」D奶娜姐昨日明顯縮胸，低胸下未見「胸」湧澎湃，她說：「係囉，貼咗好多膠紙，以靚同安全為主。」<br></p><p>娜姐主動識人</p><p>娜姐昨日獨自過情人節，把所有約會推掉，她說：「我怕敏感，全部推晒，怕應承咗會誤會。」邀約的人數有否十人？她笑言：「多得滯，朋友食飯啫，追求就唔知，呢個日子，我怕赴會俾人誤會，一視同仁推晒。」<br>不覺獨自過情人節會dry？娜姐說：「唔會，今日個唇膏好滋潤。」 她表示媽咪有替她拜神求籤催旺姻緣，她說：「心急反而唔得，媽咪幫我求咗籤。今年會主動出擊，始終都會遇到，我會多啲識吓人，有朋友介紹就識咗先，以前唔係工作我會推晒，我係絕緣體，𠵱家放寬心態。」<br>採訪：羅慧敏<br>攝影：陳順禎</p></body></html>