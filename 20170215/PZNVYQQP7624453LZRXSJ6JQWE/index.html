<html><header><meta charset="utf-8"><title>止蝕與原則 - 陳也</title></header><body><h1>止蝕與原則 - 陳也</h1><p>葉劉被麒麟撞飛但唔信邪，唔like解簽佬指衰足三年的詛咒，快手更新政綱，與二撇雞、胡官爭泛民300+的造王票，無視西環視泛民為眼中釘，的確藝高人膽大。這樣明鎅等住入閘的長毛150票，兼把七字頭的老前輩胡官迫埋牆角，那種氣勢，就算刻意揀在龍和道（香港人莫忘初心的發源地）做人肉selfie足足十分鐘與渣馬跑手打成一片的莊曾也要借一借歪。噢，葉劉真的唔知乜構造，假如成為直選票后當天沒有鬼祟驅車直入中聯辦交心這個污點，肯定攫獲唔少中產歡心，到時葉劉點會講，無基礎say no叫西環shut up？阿姐我出到口，N個張大師都要潛水呀唔係嚇你！一句拋窒為官36年的林師奶。<br>泛民325票唔係林鄭手握那五百蚊，唔可能亂塞俾強國乞兒集團。但葉劉乞票舉動搶佔眼球，與長毛殺出將無形雞蛋再次擲向莊曾的效果一樣，馬迷被大熱牽住鼻子走剝到一地花生，終於要諗吓，票點投，才能止蝕？<br>正如無大台之下，夏慤道幾時撤才能避開違背原則的指責？誰又能說了算？</p></body></html>