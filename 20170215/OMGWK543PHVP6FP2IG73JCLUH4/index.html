<html><header><meta charset="utf-8"><title>真係唔話得！練馬師沈集成　親自為兄弟抹汗</title></header><body><h1>真係唔話得！<br>練馬師沈集成　親自為兄弟抹汗</h1><p>本周三夜賽沈廐戰馬，這天全部有露面作最後催谷，牠們在機坪打圈踱步熱身時，廐主沈集成已喺欄邊吼到實，其後各駒陸逐前往內圈操練，操完沈集成第一時間走到馬房閘口，等牠們回來。而此時特別動態出現了，基本上隻隻馬沈集成只望一兩眼就算，唯獨「瀟洒兄弟」成哥一直跟住牠，向鞍上人問長問短，更親自為此駒解鞍，又為牠抹汗，對此匹處女馬緊張到不得了，可以話有晒搏殺手影。<br><br>「瀟洒兄弟」列陣周三第四場四班1200米，此駒雖然屢戰仍未入過三甲，但陣上越來越接近，近兩仗由徒弟巫顯東策騎都跑第四，反映已漸到位，今仗換上馬房愛將巴度，騎功高過巫顯東好幾皮，睇番巴度在港5場頭馬，其中4場來自沈集成馬房，騎練合作愉快，睇嚟「瀟洒兄弟」力足殺入凱旋門。</p></body></html>