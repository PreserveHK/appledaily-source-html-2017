<html><header><meta charset="utf-8"><title>【唔通改壞名】點解Nikon DL系列會出唔到？</title></header><body><h1>【唔通改壞名】點解Nikon DL系列會出唔到？</h1><p>下星期是CP+2017相機展開鑼的日子，但大家又記唔記得Nikon一年前在CP+2016發表過將會推出三款配備1吋感光元件的DL系列數碼相機的消息呢？如果唔係Nikon官方剛剛公佈中止這三部DL系列相機的發售計劃，真係未必記得。Nikon DL系列相機本來會設有配備18-50mm/F1.8-2.8、24-85mm/F1.8-2.8以及24-500mm/F2.8-5.6三種不同鏡頭的型號，筆者原本對DL18-50 f/1.8-2.8這部提供到18mm超廣角的機仔最有興趣，拍風景、影Snapshot都好合用。</p><p>DL系列取名用意是想提供到D系列的操作性及Nikkor Lens的成像能力，不過有人話DL系列跟Note 7犯上同一個毛病，就係改壞名。至於Nikon官方解檡最初因為DL系列所採用的影像處理用晶片出現問題而推遲了原來預定去年6月的發售日期，繼後就因為開發費用增加及市場需求下降兩大因素而影響收益為理由決定斬纜。<br><br>文：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>