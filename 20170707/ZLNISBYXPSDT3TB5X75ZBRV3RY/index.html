<html><header><meta charset="utf-8"><title>【返工戴頭盔】隔聲兼可視像會議　打工仔日夜無間做</title></header><body><h1>【返工戴頭盔】隔聲兼可視像會議　打工仔日夜無間做</h1><p>當有一日返到辦公室，見到成間公司同事都戴上巨型頭盔都唔需要太驚訝，可能他們只要「被逼」專心工作。這個名為Helmfon的特製頭盔是烏克蘭設計公司Hochu Rayu的設計，原本他們是受僱為某IT公司設計一個新電話亭，但突然靈機一觸萌生了一個想法，就是只要戴上頭盔就可以坐在辦公椅上面，就能同身邊世界隔離，於是就設計一個外層以玻璃纖維、內層以聚乙烯（Polyethylene）物料製造的超巨型頭盔，兼既可以隔住兩旁的事物又能隔聲，戴上之後眼前就只剩低一部電腦畀大家「無間做」。</p><p>設計公司設想都好「周到」，Helmfon頭盔內都設有藍牙、咪高峰以及鏡頭，唔需要除低頭盔都可以同老闆或客戶視像會議，甚至乎頭盔內還設有暗格擺放手機，一收到老闆或客人急Call都可即時接電話。功能無敵（對老闆來說），不過頭盔設計方面就唔係個個人識得欣賞，設計公司除了設計了幾款用色不同的基本保齡球款式頭盔外，亦可根據客人要求而進行客製化設計；如果戴上《Minions》小小超「Stuart」頭盔時，開OT時會唔會特別開心呢？不過設計公司仍未公佈Helmfon推出時間及售價，如果價錢唔太高，相信都要老闆願意開工數買來畀同事戴。<br></p><p>資料來源：My Modern Met<br><br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>