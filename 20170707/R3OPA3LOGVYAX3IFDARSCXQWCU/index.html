<html><header><meta charset="utf-8"><title>老銅拍拖　Shopping按摩食白果側田冒雨撲傘冧女友</title></header><body><h1>老銅拍拖　Shopping按摩食白果<br>側田冒雨撲傘冧女友</h1><p>【銅鑼灣】現年41歲側田在北京發展了一段日子後，近年回流香港。他跟韓籍未婚妻分手後，依然不愁寂寞，近年跟一名長髮女友打得火熱，前晚她跟長髮女友拍拖出巡銅鑼灣，其間突然落雨，側田表現出男子漢本色，一支箭般跑到便利店買傘遮女友，盡顯暖男本色。</p><p>試太陽眼鏡</p><p>前晚約7時，戴着cap帽、穿tee的側田跟穿上熱褲的女友離開剛行完的利園商場，當到戶外時他們發現正在下雨，側田陰聲細氣問女友：「你想行邊呀？去食嘢都得。」女友以撒嬌的聲氣回話說：「唔知呀！」側田即時表現出男子氣概，他說：「你企喺度等我，我去買遮。」然後以極速跑到對面的便利店買遮，然後再以9秒9的速度，回頭幫女友遮風擋雨，冧到女友甜笑。<br>側田和女友在雨中浪漫繼續行街，他們先到一間果汁店選購了類似奇異果汁的飲品，接着到就近的眼鏡店試戴太陽眼鏡，女友先後替側田揀了多個款式，更多次問側田意見，兩人揀了30分鐘後，最後都是空手而回。接着他們上了一間樓上泰式按摩店，但不夠8分鐘就離開。<br>側田和女友去茶餐廳醫肚，各自點了食品。當他埋單後想從後門離開，人算不如天算，後門竟然是倔頭路，側田向着記者方向招手示意過去，並說：「落大雨啦，唔好再影啦，我哋想行街啫。」昨日側田就跟女友行街拍拖一事回應說：「私人事唔回應。」<br>採訪、攝影：徐錦池、吳耀輝</p></body></html>