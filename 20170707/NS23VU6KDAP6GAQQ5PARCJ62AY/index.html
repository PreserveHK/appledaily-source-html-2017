<html><header><meta charset="utf-8"><title>【飲食籽】大埔為食友推介　新鮮黃門鱔炸魚皮</title></header><body><h1>【飲食籽】大埔為食友推介　新鮮黃門鱔炸魚皮</h1><p>【飲食籽：故味重嚐】<br>深水埗耀東街的日與夜，是兩個世界。晚上11時，附近店舖已經打烊，來到長發麵家，卻是燈火通明，好不熱鬧。一個大鐵鑊旁邊，站了一個戴着口罩的男人正在炸魚皮，汗流浹背，忙個不停。「現在氣溫攝氏30幾度，再加上火爐，實在太辛苦！所以炸魚皮會留到晚上做，日頭做會熱到暈。」長發麵家負責人之一馬少康說。</p><p>「大埔為食友」facebook專頁管理人黃富華（Louis）特別推介長發的炸魚皮，他除了大埔區外，亦經常走訪小店，撰寫美食文章。「炸魚皮好多時是工廠式做法，這裏則是用打魚蛋剩下的魚皮做，大概8至10日炸一次魚皮，食到魚味，真正鬆化香脆。」Louis說。「不過魚皮是限量供應，我有時會打電話問老闆幾時有炸魚皮賣，因為好多時會一日沽清。」康哥稱：「一條魚得一塊皮，是打魚蛋時將魚起皮剩下的，我要儲好多魚皮先可以炸到一次，之前太辛苦，曾停了半年供應，但經常有客人問，盛情難卻都要再炸，做生意講人情味，希望客人開心，辛苦都要做。」長發賣的是黃門鱔魚皮，蘸上生粉便炸，油溫要保持得好，大火就燶，不夠熱就不脆。Louis話魚皮一定要蘸湯吃，我通常會加些胡椒粉落湯，特別香。</p><p>長發麵家<br>深水埗耀東街1號地下</p><p>記者：何嘉茵<br>攝影：林栢鈞、張志孟、潘志恆<br>編輯：馮秀珍<br>美術：楊永昌</p></body></html>