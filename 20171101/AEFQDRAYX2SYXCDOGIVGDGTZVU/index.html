<html><header><meta charset="utf-8"><title>八方人物：亞運受傷後跳進梨園拉丁舞公主變粵劇花旦</title></header><body><h1>八方人物：亞運受傷後跳進梨園<br>拉丁舞公主變粵劇花旦</h1><p>她是奔放的拉丁舞公主，也是內斂的花旦，但更多時是站在人生交叉點的迷惘少女。學舞13年，12歲入港隊，20歲以健全體育舞蹈運動員身份夥拍重殘舞伴出戰亞運摘下金牌。闖進屬於舞者的窄路，面對傷患、成績倒退，資金緊絀的現實，來自屯門的女孩想過放棄卻不甘心。去年考進演藝學院修讀戲曲由零開始，背插兩支旗低頭疾走，「我希望畀多5年時間自己」。跌撞的23歲人生，全力以赴卻看不到終點應在哪裏，她是何希雯。</p><p>自覺唱功仍須努力</p><p>家住屯門，轉輕鐵港鐵巴士，希雯8時半到灣仔，換衫熱身上戲曲學院早課，一落堂即飛車到調景嶺體育館練舞，備戰比利時的世界賽。「partner坐輪椅，唔係個個場地適合」，練習一句鐘又回到演藝，放學匆匆食過午晚飯，又飛車到觀塘練習，未計交通，朝九晚十一的地獄日程，遇上空檔還得教舞掙學費。「兩樣都唔想放棄，跳舞要搏都係搏埋呢幾年，過多兩年體力唔夠，都要退役」。<br>中途轉換跑道，她說緣自中六一份功課。「嗰時去戲棚睇戲，對粵劇產生咗好奇」。2014年仁川亞運後面對傷患，成績停滯不前，由高𥧌跌落樽頸，站在十字路口，剛好戲曲學院招生，跑去面試，全無根底卻被取錄。「係有猶豫，猶豫條路啱唔啱」。畢竟拉丁舞與粵劇，一中一西，一黑一白，一奔放一內斂，南轅北轍。「拉丁搽古銅色嘅黑油，粵劇搽白同紅嘅粉，戲服包到實，驟眼睇已經好唔同」。<br>但她眼中藝術一脈相通，希望兩者兼得：「不同跳舞，戲曲嘅藝術生命，至少可以長啲。」曾幾何時，她的眼中只有拉丁舞：返學告假為參加國際賽、放假教舞賺錢儲旅費，要不爭排名贏資助。10歲開始學拉丁舞，投入13年青春。「嗰時大會堂開班，唔知拉丁舞係咩，咁啱有位就報名」，學跳舞備受讚賞，尋常的興趣班由「唔特別抗拒」到獲薦加入港隊青年軍，代表香港出戰新加坡，時年才不過12歲。<br>隨隊南征北討，小半生只有一個舞台，半途卻走進戲曲學院這道虎度門，她不諱言有衝擊，只為能站遠一點，確定跳舞以外仍有路。跳舞根底有助戲曲中打觔斗等動作，但唱功仍要加倍努力。<br>父親是的士司機，母親是家庭主婦，家境儘管不算富裕，希雯慶幸有開明的父母，總支持她做愛做的事。現實畢竟殘酷，長期日睡5小時，日夜接受體力化操練，累極受訪的小妮子談得最多的不是夢想，而是生活。「以前讀中學，政府有資助，畢咗業要交學費係好吃力，戶口得咁多，係好現實嘅問題」，排名賽於她而言是重中之重。「頭4名或頭6名，舞蹈總會通常會推薦接受資助」。<br>■記者呂麗嬋</p></body></html>