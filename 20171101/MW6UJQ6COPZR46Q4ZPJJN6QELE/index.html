<html><header><meta charset="utf-8"><title>祖兒宣佈缺席頒獎禮「我阻住地球轉」</title></header><body><h1>祖兒宣佈缺席頒獎禮<br>「我阻住地球轉」</h1><p>【今日ENT】容祖兒昨日跟周柏豪到中環出席「飛利浦聲波震動牙刷」產品發佈會，現場接受記者訪問時，祖兒宣佈今年會缺席樂壇四大頒獎禮：「同公司都有共識，會休息一陣，我都冇歌，點角逐呀，唔使去啦。」談到接棒人，她只表示今年衛蘭表現很好，她說：「唔好講接棒，就算明明係我攞，但都會覺得我阻住個地球轉，我唔可能喺個寶藏度賴死唔走。」周柏豪則力撐好友黃翠如演技，又讚對方專業，9日沒有睡仍交足功課，演得很好。<br>此外，祖兒在活動前亮相《蘋果》facebook live《今日ENT》大講私密，她表示自己一般理想睡眠時間是凌晨一時，但事實卻是每天凌晨3、4點才可就枕：「反而早前去布吉拍嘢，當地好寧靜，9點幾就瞓，可能冇咁多壓力啦。」她笑言只會穿最普通的睡衣，但一定不會裸睡，因為極怕凍。</p><p>玩《蘋果》FB Live</p><p>祖兒又透露入屋第一件做的事就是沖涼，因為極注重個人衞生，她說：「我沖涼好快㗎，可以3分鐘搞掂！早晚刷牙係習慣，咁都試過唔刷牙嘅，有時真係攰到，覺得刷完牙會醒，就決定直接瞓喇。」她每次出埠都會有三樣必備隨身物品，枕頭仔、牙刷及拖鞋。對於身材一直保持得很好，她的忠告是不要節食減肥，堅持每日做至少一小時運動：「我唔可以跑好多，因為膝頭彎彎哋，如果慢跑都可以，要跑足45分鐘，先可以燃燒脂肪。」</p><p>爆阿Sa突愛行山</p><p>祖兒大爆蔡卓妍（阿Sa）一向不做運動，但最近卻聽到對方說要去行山，她說：「佢最近話去行山，我問乜嘢事呀？真係愛情力量。」早前兩人到杜拜旅行，行街要預留一小時給阿Sa街拍，照顧網民福利，但自己害羞，故不會晒泳衣照。<br>採訪：張俊銘<br>攝影：沈健程</p></body></html>