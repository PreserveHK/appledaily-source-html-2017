<html><header><meta charset="utf-8"><title>【馮仁昭四圍超】林作俾阿媽催拍拖</title></header><body><h1>【馮仁昭四圍超】林作俾阿媽催拍拖</h1><p>林作前晚捉埋阿媽開live，林媽媽話財困已經解決，林作噚日喺新城做訪問話：「信唔信得過冇人知，不過媽咪想我識女仔拍拖就係真。」</p><p>講到感情狀況，佢話：「感情狀態冇講好耐。」佢舊愛麥明詩早前喺節目寧願打電話畀其他男人，都唔肯打畀林作，佢即刻好尷尬話：「唔知！」再見唔係朋友？佢話：「呢啲嘢唔回應。」<br>撰文：馮仁昭</p></body></html>