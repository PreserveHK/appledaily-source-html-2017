<html><header><meta charset="utf-8"><title>中環在線：雷蛇大搞綠光護眼party - 李華華</title></header><body><h1>中環在線：雷蛇大搞綠光護眼party - 李華華</h1><p>適逢萬聖節，估唔到連最近招股嘅hit爆新股雷蛇（Razer，1337）亦都參上一腳應節。講緊係噚日雷蛇開上市記者會，華華一入場，見到人人滿面青光，嚇咗一大跳，唔知以為呢度開緊哈佬喂party！<br>作為時下至潮嘅電競概念股，雷蛇上市記者會當然要玩多啲花臣，將spotlight整埋雷蛇象徵嘅「蛇光綠」，照到人人滿面青光，可以話係史上最護眼嘅記者會。<br>就連打開本招股書，都係「綠，全部都係綠。」護眼程度儼如浸咗落綠色螢光液咁款，連螢光筆都慳番，夠晒green夠晒環保呀。<br>可能係雷蛇班管理層知記者平時對住手機同電腦多，傷眼，所以開個綠光party幫大家護吓眼，又或者純粹想應吓節，萬聖節快樂呀喂！<br><br>李華華</p></body></html>