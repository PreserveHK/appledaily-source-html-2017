<html><header><meta charset="utf-8"><title>Bob貼文笑太太似「龍婆」老婆寸爆完美還擊</title></header><body><h1>Bob貼文笑太太似「龍婆」<br>老婆寸爆完美還擊</h1><p>張繼聰不時將佢同老婆謝安琪、仲有一對仔女嘅生活逸事放上網同fans、網民一齊開心share，而反應亦都相當唔錯。而身為張繼聰老友嘅Bob林盛斌亦都一樣不時喺網上開心share。<br><br>Bob前晚就喺ig、fb post咗張林太夜媽媽熜晒燈，喺床上只係開咗疑似係手機電筒幫囝囝換尿片，原來非常之咁sweet嘅一件事，不過Bob就發揮「衰衰」本性，留言話：「其實我真係唔需要去玩咩哈佬喂，呢期半夜瞓醒次次都見到龍婆......」<br><br>不過睇嚟林太唔係省油的燈，Bob昨日就喺ig post咗林太嘅回覆，仲留言：「神回覆，今次我輸咗.........」到底林太講咗啲咩呢？原來佢話：「其實我都係唔需要去哈佬喂，因為每晩半夜換片嘅時候，見到你瞓到成條浮屍咁，我又可嘗唔係有少少瞻仰遺容嘅感覺呢......」今次林太真係技術性擊倒！</p></body></html>