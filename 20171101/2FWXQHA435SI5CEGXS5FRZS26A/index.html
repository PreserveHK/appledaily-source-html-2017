<html><header><meta charset="utf-8"><title>【傳錯救星】WhatsApp訊息撤回即日用得　實試9分鐘內有得救</title></header><body><h1>【傳錯救星】WhatsApp訊息撤回即日用得　實試9分鐘內有得救</h1><p>香港用家終正式可以用到WhatsApp新加入的訊息撤回功能，無論是iOS及Android版本都可用到，而Web版則只限接收；只要在所發訊息上長按再揀選「刪除」及再揀選「在所有人的手機上刪除」，就可成功救回傳錯的訊息，不過對方手機上仍然會留有「訊息已刪除」字樣，但至少作個藉口解釋點解刪除訊息會比較容易。</p><p>不過訊息刪除功能有時間限制，官方就話一定要在傳出訊息後7分鐘內發覺有問題而刪除功能，唔係都一樣無得救。但記者測試過發出訊息後9分鐘內都救得返，但一到10分鐘就無得揀「在所有人的手機上刪除」。但就算可以用得到WhatsApp訊息撤回功能都好，都係敵唔到手機Cap圖功能。</p><p>另外若傳送相片或影片的話，即使對方已收到相關相片及影片，只要一按刪除，亦可同時刪除對方在「媒體、連結和文件」內的記錄，不過若對方在刪除前已儲存就回天乏術，所以大家在傳送訊息或相片前，都係要望清楚群組及對象先！<br><br>記者：布偉倫<br>攝影：周旭文<br></p></body></html>