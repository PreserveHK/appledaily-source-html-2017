<html><header><meta charset="utf-8"><title>【雙宋結婚‧動畫】姊弟戀隔4年好意頭　A型血慳家愛儲錢</title></header><body><h1>【雙宋結婚‧動畫】<br>姊弟戀隔4年好意頭　A型血慳家愛儲錢</h1><p>宋仲基、宋慧喬終於拉埋天窗喇！雙宋走到結婚呢一步，都經歷咗好多嘢，由愛得秘密，到突然閃婚，當中爆出過好多傳聞。<br><br>首先，雙宋經常被人談及係姊弟戀，雖然喬妹年紀大啲，但係好在佢哋年齡差距係四年，即刻變得好意頭！韓國人有個小迷信，男女年紀相差四年，係結婚最夾年齡，夾到連八字都唔使睇！</p><p>雙宋仲有一點好夾，都係A型血！喬妹宣傳《太陽的後裔》嗰陣，喺記者會話宋仲基比劇中角色柳時鎮更深沉，因為佢係A型血。韓國人覺得血型代表某啲性格，以A型血為例，代表謹慎、細心、體貼、有耐性等。而最緊要係夠慳家，鍾意儲錢，再加上雙宋嘅吸金勁度，韓媒估計，雙宋嘅資產超過千億韓圜，近7億港幣！喬妹又真係唔會亂咁洗錢，喺韓國娛樂圈堪稱「地產女王」，坐擁幾百億韓圜物業。宋仲基都唔少嘢，年初洗100億韓圜，約6800萬港幣，喺首爾梨泰院洞買咗單幢式住宅。</p><p>至於雙宋成婚之路係點？請去片。</p></body></html>