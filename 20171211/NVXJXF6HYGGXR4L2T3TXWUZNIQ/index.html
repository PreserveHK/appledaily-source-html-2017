<html><header><meta charset="utf-8"><title>經濟客艙：比特幣泡沫不可怕 - Captain Cool</title></header><body><h1>經濟客艙：<br>比特幣泡沫不可怕 - Captain Cool</h1><p>Bitcoin升勢急勁，引來全球投資或投機者加入，個個都想搭到呢轉比特幣升浪嘅快車。無論比特幣升穿5,000美元或升穿1萬美元，都會提提比特幣出現泡沫，終會爆破。不過，人人都話泡沫爆破，泡沫就一定爆破咩。<br><br>Bitcoin市值近2,400億美金，規模只有蘋果公司8,600億美元市值嘅三分一；Bitcoin市值跟全球黃金逾7萬億美元市值，規模確實蚊與牛比。不過，Bitcoin升值與市值規模擴展好快，擔心出現泡沫若爆破嘅睇法越來越多，又無乜基本因素可言。<br><br>Bitcoin急漲急回，蘊釀泡沫未至於好似樓市泡沫咁，拖累經濟表現。買家透過各地Bitcoin交易平台買賣，繞過銀行體系，未至於構成系統風險，觸發骨牌效應，令其他資產跟住跌。同時認同有種講法，唔識coding、心急賺錢嘅投機者，錯過樓市升浪後，錯過比特幣升浪又如何，冇人咁博用全副身家炒Bitcoin。<br><br>美國即將推出Bitcoin期貨買賣，專業投資者或投機者也好，大家想入場玩，就需要更多嘅錢。芝加哥期權交易所嘅期貨合約有1個Bitcoin，現價計1.5萬美元，近12萬港元，保證金由三成提升到四成，入場費約4.8萬港元，比起黃金同原油期貨高嘅保證金要求高幾倍。美國Bitcoin期貨買賣發展如何，仍有許多未知，但相信可以提升Bitcoin交易買賣嘅資訊，甚至知道究竟邊啲大戶重倉Bitcoin，都可以提升外界對Bitcoin買賣嘅信心。<br><br>FB page： https://www.facebook.com/seeforcaptain/ </p></body></html>