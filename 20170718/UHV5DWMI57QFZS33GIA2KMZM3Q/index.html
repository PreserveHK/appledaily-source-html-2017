<html><header><meta charset="utf-8"><title>學者擔心敢言風格消失</title></header><body><h1>學者擔心敢言風格消失</h1><p>【本報訊】一向以敢言、對抗當權者見稱的《壹週刊》，將賣盤予商人黃浩。香港記者協會及新聞學者均表示，黃浩與壹傳媒創辦人兼大股東黎智英的政治立場不同，擔心《壹週刊》賣盤後的敢言風格會變調。有學者更指出，今次賣盤反映內地當權者藉向各行各業施壓抽廣告，全面封殺敵對傳媒手段成功，本港傳媒前景更堪虞。<br>曾在壹傳媒任職的記協副主席岑倚蘭關注《壹週刊》賣盤予黃浩後，雜誌方針仍是未知數，「唔知點解蝕本生意都有人咁有興趣，始終唔會有第二個創辦人黎智英，賣盤後嘅壹仔仲係咪敢言同無畏無懼批判權貴，要將來先會知。現時好多媒體都會自我審查，壹仔呢類係買少見少」。</p><p>指內地當權者封殺成功</p><p>浸會大學新聞系高級講師呂秉權亦關注黃浩背景，指黃與黎的立場及政治光譜不同，黎應預計《壹週刊》會變調，「佢（黎智英）應該知道對方（黃浩）嘅背景，除咗睇錢份上，你仲要睇壹仔發展嘅前景同性質會否改變，佢覺得接受到壹仔未來嘅變調，定係接受到嗰筆錢足以彌補到壹仔嘅變調佢都唔理」。他形容今次賣盤是宣佈《壹週刊》死刑，令人灰心。<br>呂坦言，全球傳媒業前景走下坡，香港傳媒業無論在技術上轉型、經濟上的廣告收入，以至政治上言論空間都不斷收窄，指今次賣盤反映內地當權者藉向各行各業施壓抽廣告，全面封殺敵對傳媒的手段成功，預期越來越多紅色資金收購本港傳媒，「如果連較敢言嘅傳媒都變調，變為愛國化，傳媒前景更差」。<br>針對黃浩不排除要求《壹週刊》財經記者或兼顧銷售工作，呂批評此舉會削弱報刊的公信力，「記者同銷售應該有防火牆分隔，唔應該借新聞去做市場銷售，否則會有角色衝突，打擊公信力，唔會有讀者願意畀錢買份廣告雜誌，咁做只會殺雞取卵」。<br>■記者謝明明</p></body></html>