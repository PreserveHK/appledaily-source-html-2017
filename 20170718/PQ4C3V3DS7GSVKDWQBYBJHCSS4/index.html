<html><header><meta charset="utf-8"><title>Can Bank：投資者對Model 3太多FF？ - 散子</title></header><body><h1>Can Bank：<br>投資者對Model 3太多FF？ - 散子</h1><p>踏入七月份，美國科技股升完又升，但充滿科技概念，甚可以稱得上係科幻嘅Tesla股價即使在上周有反彈，但今個月累計仍要跌差不多一成，原因係有高盛等大行唱淡。理由都係類似，「投資者對Model 3生產及銷售太過樂觀」。<br>散子一向對車興趣不大，三十幾歲人先走去考個車牌，買車做車主，對車無乜認識之餘，亦對車要求不高，只求代步。買車之前對Tesla都有啲仰慕，亦都覺得30多萬買部Model 3「好抵玩」，理論上，只要Tesla生產得到，Tesla應該不愁銷路。<br><br>不過自從有咗部車之後，對Tesla多咗一分憂慮，這份憂慮並非對其科技有所懷疑，Elon Musk連火箭都整得出，一架電動車唔會難到佢，問題只係在於日後維修。<br>機器難免有維修的一日，Tesla高科技到拎去一般車房都唔識同你整，當Tesla增加產量的同時，維修中心壓力亦會相應增加，售後服務是否可以承受產量增加相應的壓力？這的確有商榷餘地。但對Tesla估值是否高盛所言，Tesla目標價應該劈一半至只有180-190美元？還看Model 3在28號正式推出後用家的評論。<br><br>散子<br>本欄逢周二刊出</p></body></html>