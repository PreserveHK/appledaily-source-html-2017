<html><header><meta charset="utf-8"><title>智取大市：掃到貨疏就有計 - 晉佳</title></header><body><h1>智取大市：掃到貨疏就有計 - 晉佳</h1><p>科網股逐漸接力急升，舜宇（2382）、IGG（799）破頂，其中舜宇成交同過去三個月平均成交相比，噚日6億左右唔算非常活躍水平，但足夠舜宇以大陽燭升6%，有迹象顯示掃到乾乾地，貨源開始歸邊之下，未來估計升幅會轉趨急勁。<br>參考中燃氣（384）呢類升極唔停嘅炒法，證明只要有北水衝入第一棍，升勢好大機會持續。如果手上持有每日捱緊價慢慢調整嘅股票，大升市當前，等到佢轉強得嚟都蚊瞓，不妨換去出現第一棍大陽燭、剛突破嘅股份。<br>航運股早排炒起，港口股接力，招商局國際（144）、以及中遠海運（1199）成為被選中嘅細路，股價升逾半成。內地剛公佈第二季GDP增長6.9%略勝預期，對航運港口利好，兩股大陽燭急升僅第一棍，有資金追捧，可博連升，不妨吼位上車。<br><br>晉佳<br> http://fb.com/advanceguy1 </p></body></html>