<html><header><meta charset="utf-8"><title>【落選港姐仲吸睛 (3)】爆評審齋睇泳照篩選？Serena唔入圍賴電話收得差</title></header><body><h1>【落選港姐仲吸睛 (3)】<br>爆評審齋睇泳照篩選？Serena唔入圍賴電話收得差</h1><p>介紹完兩個活動十足嘅女仔俾大家之後，最後一名出場嘅，有今年25歲、較為文靜嘅呂祖兒（Serena Segadelli）。</p><p>現職藝術導師嘅Serena，係一名中英混血兒，問到佢點解唔參加外國嘅選美，反而返香港參選港姐？Serena話：「我會選擇喺香港選美，因為香港小姐嘅特色，就係標榜美貌與智慧並重，有深度啲有內涵啲，唔係淨係靚嗰一面。」Serena仲話以往mix嘅港姐唔多，覺得自己呢點，好代表到香港：「因為mix嘅港女唔係好多，香港係一個多元文化嘅社會，可能呢方面都好代表到香港。」<br><br>Serena面對鏡頭仲係唔多自然，佢都話要再學習點樣去表現自己，問到佢係咪因為咁，所以令佢未能晉級，Serena話：「有冇入到圍我都唔係100% sure，因為我屋企唔係好收到電話，我試過打返去TVB，但佢唔比我查。」講到入咗圍嘅12位港姐已經見咗傳媒，Serena先話：「都對自己有少少失望啦，可能同TVB溝通得好啲嘅話就會清晰啲，同埋好明顯自己嘅準備係唔足夠。」</p><p>採訪：倩宜、何慧斯<br>協力：Rachel<br>攝影：陳順禎</p></body></html>