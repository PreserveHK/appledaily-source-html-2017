<html><header><meta charset="utf-8"><title>【落選港姐仲吸睛 (2)】單身筍盤混血Model　Perrie留港搵男友</title></header><body><h1>【落選港姐仲吸睛 (2)】<br>單身筍盤混血Model　Perrie留港搵男友</h1><p>唔講唔知，其實今屆落選港姐入面係有Model級嘅混血靚女！</p><p>現年26歲嘅鬼妹仔Perrie，雖然冇香港人嘅血脈，又唔識講中文，但係佢話佢好愛香港，仲有意喺香港娛樂圈發展。其實佢之前喺澳洲已經有拍戲經驗，做過喪屍片《Evil Fred》入面嘅角色。對於唔入圍，Perrie欣然接受自己冇緣做Miss Hong Kong，而對於同樣係鬼妹仔model嘅Juliette入到圍，佢就話相信評審有佢哋嘅理由。<br><br>另外，Perrie話喺港姐面試當日見到好多靚女，搞到連對慣鏡頭嘅佢心情都好興奮。而喺入圍港姐入面，佢話最鍾意張寶欣。之後，記者問目前單身嘅佢會唔會考慮搵港男做男朋友，佢笑笑口話：Why not？</p><p>採訪：倩宜、Rachel<br>攝影：仇志德<br>場地提供：山旮旯</p></body></html>