<html><header><meta charset="utf-8"><title>【關公災難？】HTC官方虛擬鍵盤更新後　彈出廣告惹非議</title></header><body><h1>【關公災難？】HTC官方虛擬鍵盤更新後　彈出廣告惹非議</h1><p>有無諗過用手機預載虛擬鍵盤打字的時候，會不斷彈出「廣告」騷擾你？這件事並唔係幻想出來，而是剛剛在HTC手機上發生。</p><p>唔少HTC手機包括HTC 10及HTC U11都會預載TouchPal這款虛擬鍵盤應用程式，照計HTC官方採用的應用程式應該唔會有甚麼問題，點知在最新版本TouchPal竟然在鍵盤上方顯示出廣告，只要一更新的話就會「硬食」睇廣告，無論上網打網址、覆WhatsApp又或者在facebook打留言時都無可倖免，當然令到本身已真金白銀買手機的機主好不滿。目前只係最新版本TouchPal出事，連HTC官方Twitter帳戶都要回覆用家，教HTC手機機主點樣安裝回上一個版本TouchPal，但最重要問題係似乎連HTC都唔知TouchPal會突然加入廣告。事件後續係點暫時未知，不過網上有評論指HTC同TouchPal都有唔妥的地方，第一TouchPal可能在沒事先知會HTC下擅自加入廣告，另外HTC無理由將手機輸入咁重要的部份交由第三廠商全權控制，都係要睇吓HTC到底點樣回應啦。</p><p>資料來源：Android Police<br>記者：布偉倫<br><br>2017果籽繼續認真知味。識買惜用。行以求知。好事多為。重修舊好。<br>緊貼果籽報道，即like： http://fb.me/AS.AppleDaily <br></p></body></html>