<html><header><meta charset="utf-8"><title>後浪廚神獨愛鼎爺</title></header><body><h1>後浪廚神獨愛鼎爺</h1><p>方太籍貫江蘇宜興煮得一手美味家鄉菜，亦兼收粵菜之長。對於近年「廚神」湧現，方太獨喜歡李家鼎，因為鼎爺不造作，相信他煮的菜一定好食，其他的她就不想評論。<br>而被喻為神之手的方太，頭一趟上電視主持烹飪節目，亦有過極蝦碌事件，她笑說：「第一次上電視台你知唔知幾大鑊，撻唔着火呀，出緊街㗎。有試過，原來係最後一啖石油氣。撻唔着火個人茅晒，直播出緊街未夠鐘。惟有喺個節目講『真係唔好彩，今日係我第一次上電視，我準備好充足，但點知個爐有問題。你哋睇烹飪節目多嘞，從來都冇睇過人用口講，我哋大家一齊用口教煮餸。』咁就捱咗七分鐘，返到公司俾老闆鬧到死。」但因為懂執生及親切，被節目監製看中獨力主持節目。<br>採訪：何永寧</p></body></html>