<html><header><meta charset="utf-8"><title>與林鄭棄前嫌　劉業強：佢𠵱家可話事</title></header><body><h1>與林鄭棄前嫌　劉業強：佢𠵱家可話事</h1><p>【本報訊】林鄭月娥未任特首前常與新界人「開拖」，由取締僭建到取消丁權拳拳到肉，「林鄭態度唔同咗啦：『坐得高、望得遠』吖嘛！」，剛獲邀加入行政會議的鄉議局主席劉業強承認，部份村民對林鄭仍有憂慮，他為林鄭說好話，相信今時不同往日，新政府料更重視新界人意見，「佢（林鄭）舊時嘅位點同呢個？嗰時做司長，畀個制度控制，𠵱家做特首可以自己話事！」<br></p><p>冀政府重視新界人意見
</p><p>林鄭上任後首站落區選了北區，向新界人示好之意極濃，「其實佢當日新界、九龍、港島都走勻啦」，行會新「智者」劉業強不以為然，但承認林鄭重視新界問題，透露如大浪西灣等新界土地納入郊野公園一事，「佢都好關注，有次仲自己講起」。<br>走訪過27鄉的劉業強直指：「啲鄉（民）係好多怨氣」，不滿政府偏聽觸發城鄉矛盾，「好似洪水橋發展係切割式，將新市鎮同鄉村分割，鄉民同鄉委會成日嘈，但政府都唔肯聽」，「東涌都係啦，喺村界之後唔郁你、亦唔發展，周邊啲樓就圍住佢哋，但設施就乜都冇，城鄉關係梗係唔會好」。<br>劉直指上屆政府冷待新界人意見，「你睇吓嗰啲諮詢委員會，有幾多個新界人喺度？城規會都冇呀，咁點討論？」強調村民往往因此有失落感，「佢哋由村民做到村長再上，意見都係被吸納」，冀林鄭上場後撥亂反正，直指「以前個高小姐（中策組前顧問高靜芝）負責㗎嘛，但以往係由下而上推薦人入諮詢架構，民政專員權力應提升，呢啲地方官同地方關係最密切，知道地方人士能力」。<br>問及林鄭上任政務司司長之初曾指應為丁權設限，倡2047年（即《基本法》50年不變後）截龍，劉業強解圍稱：「居住同樓價高嘅問題，政府對所有（解決）方法樣樣都要諗，工廠大廈、閒置土地、貨櫃、岩洞、郊野公園乜都諗㗎啦」，但他也稱，市民對此涉及法律的丁權問題，或有誤解，政府某程度有責任向公眾說明新界原居民的權益。<br>至於林鄭任發展局時稱要嚴打的丁屋僭建，亦激起鄉紳眾怒，劉業強稱當局其後推出的理順登記計劃，亦獲原先不認同的村民所接納，相信若再重推，「有村民會跟隊」。<br>問及「子承父業」四隻字經常與他連在一線：接棒鄉議局主席、當選立法會鄉議局界別議員，就連立會的低出席率亦與父親劉皇發看齊，於大會、內會與財會「封王」。人稱「發仔」的劉業強稱未來會研究時間分配，坦言議會工作外，落區安排亦密麻麻，加上超級馬迷不能放棄入場跑馬仔，分身不暇，「所以屋企都唔使點理，可能得5%（時間）畀屋企」。<br>■記者許偉賢</p></body></html>