<html><header><meta charset="utf-8"><title>自爆肚中陀住「元旦B仔」！梁家俊索妻阿Kit：囝囝鍾意食辣嘢</title></header><body><h1>自爆肚中陀住「元旦B仔」！<br>梁家俊索妻阿Kit：囝囝鍾意食辣嘢</h1><p>季內取得25場頭馬的梁家俊，成為整季成績最佳本地騎師，從而獲頒告東尼獎。<br>雖然梁家俊早前因腸子套叠做手術，目前仍在休賽中，但剛周日（16日）他仍和懷孕的妻子、前賽馬節目主播阿Kit李潔瑩到場，觀看煞科日賽事，兼出台領取告東尼獎。<br>阿Kit表示：「我的預產期是明年1月1日(元旦日)，已照過自己陀了男B，現在有個技術(驗嬰兒性別)叫T21，抽血驗，所以其實懷孕第十周我哋已知道係仔。」<br>現在心情是否很期待？「係呀，很期待呀，所有嘢都好似以BB為先，我feel到我自己係咁。」<br>孕婦口味會否有改變？「都會呀，我自己本身很喜獲吃甜嘢，但有咗BB後我覺得囝囝唔係好鍾意甜嘢，他鍾意食辣嘢，諗住暑假尾就開始和家俊買BB仔用品，8月尾左右去買啦！」<br>至於家俊仔目前康復進度良好，下季開鑼日復出應不成問題。剛結束的馬季他25Win中，最令人難忘應該係季初9月第一班1400米，策「喜喜寶」爆出268倍大冷Win。</p></body></html>