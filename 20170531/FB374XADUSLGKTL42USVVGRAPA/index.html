<html><header><meta charset="utf-8"><title>回歸20年　李波「被失蹤」最感不安</title></header><body><h1>回歸20年　李波「被失蹤」最感不安</h1><p>【本報訊】銅鑼灣書店股東李波「被失蹤」，成特區回歸20年來令林定國最不安的事件，他指疑似內地執法人員在港執法，觸及一國兩制的基本原則，而事發至今一年半，「解極都解唔清，令人有懷疑」，令港人更擔心高鐵一地兩檢或出現的內地人員在港執法問題。</p><p>影響對一國兩制信心
</p><p>林指李波事件是回歸20年來最不安的事，「永遠有個傷害喺度，永遠有條刺喺度」。林坦言感到擔心：「我相信感覺同好多香港人一樣，都係『唔知真相，充滿懷疑』，不安變成擔心，擔心就會有焦慮」。他指現時看到不少事，「潛意識都會想起呢件事，對（一國兩制）信心係有負面影響，件事本身係令人難以釋懷嘅一件事」。<br>對於政府是否能提供更多協助，林相信港府已盡力而為，目前只希望政府確保同類事件不再發生，「呢啲係大是大非問題，令人有懷疑（內地執法人員在港執法），都唔應該」。他相信李波事件會令港人提高警覺，「令港人多咗份擔心」，因而亦對高鐵一地兩檢涉及的內地人員在港執法問題更憂慮：「呢個都係信心問題，因為以往有啲疑似嘅（跨境執法）事件發生，本來冇咁多擔心，但以前都已經係咁，（質疑）今次會唔會又係咁？」<br>他稱大律師公會要待政府公佈一地兩檢方案後才能具體評論，認為港人擔心的源頭在於《基本法》寫明內地法律一般而言不適用於香港，亦說明內地執法人員在港不能有執法權。<br>■記者林俊謙</p><p>97年主權移交至今，香港前進還是倒退？「蘋果」與你細數廿載風雨。<br>【回歸二十年】專頁： http://hksar20.appledaily.com.hk  </p></body></html>